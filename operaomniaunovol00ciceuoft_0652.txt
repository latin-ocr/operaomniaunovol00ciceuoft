62.

M. TULLII CICERONIS

IN

M. AN

TslN

UM

I

ΑΙ) QUtlttTEs
PIIlLlPPICA SEXTA.

Λ RG. Facto ι, d. Χ. Kal. tan. senem· consulto «le mitten-
«lit ml Antonium teg-iis. Cicero in concionem produt-tus nl· :tp-
pulein trinum· plebis. hane orationem habuit, in qua primo tle
legatione exponit; ‹leintle nit-il legato· apud Antonium profe-
‹turn- auguratum ‹ter-ique populum ad tuendae et reipublicae et
libertati· studium cohortatur.

1. l. Audita vobis esse arbitror, Quirites, quae
sint acta in senatu, quaefuerit cuiusque sententia. Res
enim ex Kal. Ian. agitata, paullo ante confecta est:
minus quidem illa severe, quam decuit, non tamen
omnino dissolute. Mora est allata bello, non caussa
sublata. Quamobrem, quod quaesivit ex me P. Αρ-
puleius, homo et multis officiis milii et summa fami-
liaritate coniunctus, et vobis amicissimus, ita respon-
debo, ut ea, quibus uon interfuistis, nosse possitis.
Caussa fortissimis optimisque consulibus Kalendis
Ianuar. de republica primum referendi fuit ex eo.
quod xm. Kalendas Ian. senatus me auctore decrevit.
2. Eo die primum, Quirites, fundamenta iacta sunt
reipublicae. Fuit enim longo intervallo ita liber se-
natus, ut vos aliquando liberi essetis. Quo quidem
tempore, etiamsi ille dies vitae finem mihiallaturus
esset, satis magnum ceperam fructum, quum vos uni-
versi, una mente atque voce, iterum a me conservatam
esse rempublicam conclamastis. Hoc vestro iudicio
tanto tamque praeclaro excitatus, ita Kalendis lan.
veni in senatum, ut meminissem,quam personam im-
positam a vobis sustinerem. Itaque bellum nefarium
illatum reipublicae quum viderem, nullam moram in-
terponendam insequendi M. Antonium putavi: homi-
nemque audacissimum, qui multis nefariis rebus ante
commissis, hoc tempore imperatorem populi Romani
oppugnaret, coloniam vestram fidissimam fortissi-
mamque obsideret, bello censui persequendum: tu-
multum esse decerni, iustitium edici, saga sumi dixi
placere, quo omnes acrius graviusque incumberent ad
ulciscendas reipublicae iniurias, si omnia gravissimi
belli insignia suscepta a senatu viderent. 3. Itaque
haec sententia, Quirites, sie per triduum valuit, ut,
quamquam discessio sacta non esset, tamen, praeter
paucos, omnes mihi assensuri viderentur. Hodierno
autem die, nescio qua obiecta re, remissior senatus
fuit. Nam plures eam sententiam secuti sunt, ut,
quantum senatus auctoritas vesterque consensus

apud Antonium valiturus esset, per legatos experi-
remur.

lt. Intelligo‚ Quirites, a vobis lianc sententiam re-
pudiari: neque iniuria. Ad quem enim legatos? ad
eumne, qui, pecunia publica dissipata atque effusa,
per vim ct contra auspicia impositis populo Romano
legibus, fugata concione, obsesso senatu, ad oppri-
mendam rempublicam Brundisio legiones arcessierit?
ab his relictus, cum latronum manu in Galliam irru-
perit? Brutum oppugnet? Mutinam circumsedeat‘?
Quae vobis potest cum hoc gladiatore conditionis, ae-
quitatis, legationis esse communitas? l. Quamquam.
Quirites, non est illa legatio, sed denuntiatio belli. nisi
paruerit. Ita enim est decretum, ut si legati ad Han-
nibalem mitterentur. Mittuntur enim qui nuntient,
ne oppugnet consulem designatum , ne Mutinam obsi-
deat, ne provinciam depopuletur, ne delectus habeat,
sit in senatus populique Romani potestate. Facile
vero huic denuntiationi parebit, utin patrum conscri-
ptorum atque in vestra potestate sit, qui in sua num-
quam fuerit! Quid enim ille umquam arbitrio suo fo>
cit, semper eo tractus, quo libido rapuit, quo levitas,
quo furor, quo vinolentia? Semper eum duo dissimilia
genera tenuerunt, lenonum et latronum: ita domesti-
cis stupris, forensibus parricidiis delectatur, ut mu-
lieri citius avarissimae paruerit, quam senatui popu-
loque Romano. 111. 5. Itaque, quod paullo ante feci
in senatu, faciam apud vos. Tesfificor, denuntio, ante
praedico, nihil M. Antonium eorum , quae sunt legatis
mandata, facturum: vastaturum agros, Mutinam ob-
sessurum, delectus, qua possit, habiturum. Is est
enim ille, qui semper senatus iudicium et auctorita—
tem, semper voluntatem vestram potestatemque oon-
tempserit. An ille id faciat, quod paullo ante decr&
tum est, ut exercitum citra flumen Rubiconem, qui
finis est Galliae, educeret, dum ne propius urbem Ro-
mam CC mill. admoveret? Huic denuntiationi ille pa-
reat‘? ille se fluvio Rubicone CC mill. circumscriptum
esse patiatur? 6. Non is est Antonius. Nam si esset,
non commisisset, ut ei senatus, tamquam Hannibali
initio belli Punici, denuntiaret, ne oppugnaret Sagun-
tum. Quod vero ita avocatur a Mutina, ut ab Urbe,
tamquam pestifera flamma, arceatur, quam babet igno-
miniam! quod iudicium senatus! Quid, quod a se-

