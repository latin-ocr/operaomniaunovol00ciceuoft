ORATIO PRO A. CAECINA. CAP.

stituere, quo die in rem praesentem veniretur et de '

fundo Caecina moribus deduceretur.
Dies ex utriusque commodo sumitur. Caecina cum
amicis ad diem venit in castellum Axiam: ex quo loco
fundus is, de quo agitur, non longe abest. Ibi cer-
tior fit a pluribus, homines permultOS, liberos atque
servos, coegisse et armasse Aebutium. Quum id
partim mirarentur, partim non crederent: ecce ipse
Aebutius in castellum venit. Denuntiat Caecinae, se
armatos habere: abiturum eum non esse, si accessis-
set. Caecinae placuit et amicis, quoad videretur salvo
capite [ieri posse, experiri. et. De castello descen-
dunt, in fundum proficiscuntur. Videtur temere com-
missum, verum, ut opinor, hoc fuit caussae: tam te-
mere istum re commissurum, quam verbis minitaba-
tur, nemo putavit. VIII. Atque iste ad omnes in-
troitus, qua adiri poterat non modo in eum fundum,
de quo controversia erat, sed etiam in illum proxi-
mum, de quo nihil ambigebatur, armatos homines
opponit. Itaque primo quum in antiquum fundum
ingredi vellet, quod ea proxime accedi poterat, fre-
quentes armati obstiterunt. 22. Quo loco depulsus
Caecina, tamen, qua potuit, ad eum fundum profe-
ctus est, in quo ex conventu vim fieri oportebat: cius
autem fundi extremam partem oleae directo ordine
definiunt. Ad eas quum accederetur, iste cum omni-
bus copiis praesto fuit, servumque suum, nomine
Antiochum, ad se vocavit, et clara voce imperavit, ut
eum, qui illum olearum ordinem intrasset, occideret.
Homo mea sententia prudentissimus Caecina, tamen
in hac re plus mihi animi, quam consilii videtur ha-
buisse. Nam quum et armatorum multitudinem vi-
deret, et eam vocem Aebutii, quam commemoravi,
audisset: tamen accessit propius, et iam ingrediens
intra tinem eius loci, quem oleae terminabant, impe-
tum armati Antiochi ceterorumque tela atque incur-
sus refugit. Eodem tempore se in fugam conferunt
una amici advocatique eius metu perterriti, quemad-
modum illorum testem dicere audistis. ‘23- His rebus
ita gestis, P. Dolabella praetor interdixit, ut est eon-
suetudo, οε νι, ηουικιιιυε Animis, sine ulla ex-
ceptione, tantum, ut, unde deiecisset, restitueret.
Restituisse se dixit. Sponsio facta est. Hac de spon-
sione vobis iudicandum est.

IX. Maxime fuit optandum Caecinae, recuperato—
res, ut controversiae nihil haberet, secundo loco, ut
ne cum tam improbo homine, tertio, ut cum tam
stulto haberet. Etenim non minus nos stultitia illius
sublevat, quam laedit improbitas. Improbus fuit,
quod homines coegit, armavit, coactis armatisque vim
fecit. Laesit in eo Caecinam, sublevavit ibidem.
Nam in eas ipsas reS, quas improbissime fecit, testi-
monia sumpsit, et eis in caussa testimoniis utitur.
24. ltaque mihi certum est, recuperatores, antequam
ad meam defensionem meosque testes venio, illius
uti confessione et testimoniis. Quid confitetur? atque
ita libenter confitetur, ut non solum fateri, sed etiam
profiteri videatur, recuperatores? Convocavi homines:
coegi: armavi: terrore mortis ac periculo capitis, ne
accederes, obstiti: ferro, inquit, ferro, (et hoc dicit in
iudici0,) te reieci atque perterrui. Quid? testes quid
aiunt? P. Vetilius, propinquus Aebutii, se Aebutio
cum armatis servis venisse advocatum. Quid prae-
terea? fuisse complures armatos. Quid aliud? mina-
tum esse Aebutium Caecinae. Quid ego de hoe teste
dicam, nisi hoc, recuperatores, ut ne idcirco minus
ei credatis, quod homo minus idoneus habetur: sed

Colloquuntur.

 

 

 

 

4 —— 40. 337
ideo credatis, quod ex illa parte id dicit, quod illi
caussae maxime est alienum? 25. A. Terentius, alter
testis, non modo Aebutium, sed etiam se ipse facino-
ris arguit. In Aebutium hoc dicit, armatos homines
fuisse: de se autem hoc praedicat, Antiocho, Aebutii
servo, imperasse, ut in Caecinam advenientem cum
ferro invaderet. Quid loquar amplius dc hoc homi-
ne? In quem ego dicere, quum rogarer a Caecina,
numquam volui, ne arguere illum rei capitalis vide-
rer, de eo dubito nune, quomodo aut loquar aut ta-
ceam, quum ipse hoc de se iuratus praedicet. 26.
Deinde L. Caelius non solum Aebutium cum armatis
dixit fuisse compluribuS, verum etiam cum advocatis
perpaucis eo venisse Caecinam. X. De hoc ego teste
detraham3 cui aeque ac meo testi ut credatis, postulo.
P. Memmius secutus est, qui suum non parvum be-
neficium commemoravit in amicos Caecinae, quibus
sese viam per fratris sui fundum dedisse dixit, qua
effugere possent, quum essent metu omnes perterriti.
Huic ego testi gratias agam, quod et in re misericor-
dem se praebuit et in testimonio religiosum. 27.
A. Attilius ct eius filius L. Attilius, et armatos ibi
fuisse et se suos armatos adduxisse dixerunt. Etiam
hoc amplius: quum Aebutius Caecinae malum mina-
retur, ibi tum Caecinam postulasse, ut moribus de-
ductio fieret. Hoc idem P. Rutilius dixit, et eo li-
bentius dixit, ut aliquo in iudicio eius testimonio
creditum putaretur. Duo praeterea testes nihil de vi,
sed de reipsa atque emptione fundi dixerunt: P. Cae-
sennius, auctor fundi, non tam auctoritate gravi,
quam corpore, et argentarius Sex. Clodius, cui nomeu
est Phormio, nec minus niger, nec minus confidens,
quam ille Terentianus est Phormio, nihil de vi dixe-
runt, nihil praeterea, quod ad vestrum iudicium per-
tineret. 28. Decimo vero loco testis exspectatus et
ad extremum reservatus dixit senator populi Romani,
splendor ordinis, decus atque ornamentum iudicio-
rum, exemplar antiquae religionis, Fidiculanius Fal-
cula: qui quum ita vehemens acerque venisset, ut
non modo Caecinam periurio suo laederet, sed etiam
mihi videretur irasci, ita cum placidum mollemque
reddidi, ut non auderet, sicut meministis, iterum di-
cere, quot millia fundus suus abesset ab Urbe. Nam
quum dixisset, minus abesse mu, populus cum risu
acclamavit, ipsu esse. Meminerant enim omnes, quau-
tum in Albiano iudicio accepisset. 29. In eum quid
dicam, nisi id, quod negare nou possit'? venisse in
consilium publicae quaestionis, quum eius consilii
iudex non esset: etin eo consilio, (inum caussam non
audisset et potestas esset ampliandi, dixisse sini ιι-
ρυεῐιει dum incognita rc iudicare. voluisset, maluisse
condemnare, quam absolvere: quum, si uno minus
damnarent, condemnari reus non posset, non ad co-
gnoscendam caussam, scd ad explendam damnatio-
nem praesto fuisse. Utrum gravius aliquid in queni-
piam dici potest, quam ad hominem condemnarulum,
quem numquam vidisset neque audisset. adductum
pretio essc‘! An certius quidquam obiici potest, quam
quod is, cui obiicitur, ne. nutu quidem infirmare co-
natur? 30. Verumtamen is testis, ut facile intellige-
retis, eum non adfuisse animo, quum ab illis caussa
ageretur, testesque dicerent, sed tantisper dc aliquo
reo cogitasse: quum omnes ante eum dixissent testes,
armatos cum Aebutio fuisso complures·, solus dixit
non fuisse. Visus est mihi primo veterator intelli-
gcrc praeclare, quid caussae optaret, et tantummodo
errare, quod omncs testes infirmaret, qui ante eum

