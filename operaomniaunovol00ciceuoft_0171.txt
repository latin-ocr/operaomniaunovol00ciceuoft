 

BRUTUS. CAP. 39—46. 137

iudicio tuo, simul illud gaudeo, quod et aequalitas
vestra et pares honorum gradus et artium studiorum-
que quasi finitima vicinitas tanturn abest ab obtrecta-
tione invidiaque, quae solet lacerare plerosque, uti
ea non modo non exulcerare vestram gratiam, sed et-
iam conciliare videatur. Quali enim te erga illum
perspicio, tali illum in te voluntate iudicioque cogno-
vi. 457. ltaque doleo et illius consilio et tua voce po-
pulum Romanum carere tam diu: quod quum per se
dolendum est, tum multo magis consideranti, ad quos
ista non tralata sint, sed nescio quo pacto devenerint.
Hic Atticus. Dixeram, inquit, a principio, de republi—
ca ut sileremus: itaque faciamus. Nam si isto modo
volumus singulas res desiderare, non modo querendi,
sed ne lugendi quidem finem reperiemus.

XL111. 458. Pergamus ergo, inquam, ad reliqua et
institutum ordinem persequamur. Paratus igitur ve-
niebat Crassus, exspectabatur, audiebatur, a princi—
pio statim. quod erat apud eum semper accuratum,
exspectatione dignus videbatur, non multa iactatio
corporis, non inclinatio vocis, nulla inambulatio, non
crebra supplosio pedis; vehemens et interdum irata
et plena iusti doloris oratio, multae et cum gravitate
facetiae: quodque difficile est, idem et perornatus et
perbrevis. 459. Iam in altercando invenit parem ne-
minem: versatus est in omni fere genere caussarum;
mature in locum principum oratorum venit. Accusa-
vit C. Carbonem, eloquentissimum hominem, admo—
dum adolescens; summam ingenii non laudem modo,
sed etiam admirationem est consecutus. ⁴60. Defen-
dit postea Liciniam virginem, quum annos xxvii na-
tus esset. In ea ipsa caussa fuit eloquentissimus
orationisque eius scriptas quasdam partes reliquit.
Voluit adolescens in colonia Narbonensi caussae po-
pularis aliquid attingere eamque coloniam, ut fecit,
ipse deducere. Exstat in eam legem senior, ut ita di—
cam, quam illa aetas ferebat, oratio. Multae deinde
caussae; sed ita tacitus tribunatus, ut. nisi in eo
magistratu caenavisset apud praeconem Granium, id—
que bis nobis narravisset Lucilius, tribunum plebis
nesciremus fuisse. 161. Ita prorsus, inquit Brutus,
sed ne de Scaevolae quidem tribunatu quidquam au-
divisse videor, et eum collegam Crassi credo fuisse.
Omnibus quidem aliis, inquam, in magistratibus;

sed tribunus anno post suit eoque in rostris sedente κ

suasit Serviliam legem Crassus. Nam censuram sine
Scaevola gessit3 eum enim magistratum nemo um-
quam Scaevolarum petivit. Sed haec Crassi quum
edita oratio est, quam te saepe legisse certo scio,
quattuor et triginta tum habebat annos totidemque
annis mihi aetate praestabat. His enim consulibus
eam legem suasit, quibus nati sumus, quum ipse
esset Q. Caepione consule natus et C.Laelio, triennio
ipso minor, quam Antonius. Quod idcirco posui, ut,
dicendi Latine prima maturitas in qua aetate exstitis-
set, posset notari et intelligeretur iam ad summum
paene esse perductam, ut eo nihil ferme quisquam

addere posset, nisi qui a philosophia, a iure civili, ,
ab historia fuisset instructior. XLtv. ⁴62. Erit. inquit ¹

Brutus, an ⁸* iam est iste, quem exspectas? Nescio,
inquam. Sed est etiam L. Crassi in consulatu pro
Q. Caepione defensione iuncta non brevis, ut lauda-
tio, ut oratio autem brevis, postrema censoris oratio,
qua anno duodequinquagesimo usus est. ln his omni-
bus inest quidam sine ullo fuco veritatis color. Quin
etiarn comprehensio et ambitus ille verborum (si sic
περίοδον appellari placet) erat apud illum contractus

 

et brevis, et in membra quaedam, quae κῶλα Graeci
vocant, dispertiebat orationem lubentius. 163. Hoc
loco Brutus, Quandoquidem tu istos oratores, inquit.
tanto opere laudas; vellem aliquid Antonio, praeter
illum de ratione dicendi sane exilem libellum, plura
Crasso libuisset scribere: quum enim omnibus me-
moriam sui, tum etiam disciplinam dicendi nobis re-
liquissent. Nam Scaevolae dicendi elegantiam satis
ex iis orationibus, quas reliquit, habemus cognitam.
⁴64. Et ego, Mihi quidem a pueritia quasi magistra
fuit, inquam, illa in legem Caepionis oratio: in qua
et auctoritas ornatur senatus, quo pro ordine illa di-
cuntur et invidia concitatur in iudicum et in accusa-
torum factionem, contra qnorum potentiam populari-
ter tum dicendum fuit. Multa in illa oratione gravi-
ter, multa leniter, multa aspere, multa facete dicta
sunt, plura etiam dicta, quam scripta, quod ex qui-
busdam capitibus expositis, nec explicatis intelligi
potest. Ipsa illa censoria contra Cn. Domitium colle-
gam non est oratio, sed quasi capita reruni et oratio-
nis commentarium paullo plenius. Nulla est enim

ἶ altercatio clamoribus umquam habita maioribus.
ῐ 465. Et vero fuit in hoc etiam popularis dictio excel-

lens: Antonii genus dicendi multo aptius iudiciis,
quam concionibus.

XLV. Hoc loco ipsum Domitium non relinquo.
Nam etsi non fuit in oratorum numero, tamen pono,
satis in eo fuisse orationis atque ingenii, quo et ma-
gistratus personam et consularem <lignitatem tuere-
tur: quod idem de C. Caelio dixerim, industriam in
eo summam fuisse summasque virtutes, eloquentiae
tantum, quod esset in rebus privatis amicis eius, in
republica ipsius dignitati satis. ⁴66. Eodem tempore
M. Herennius in mediocribus oratoribus Latine et di-
ligenter loquentibus numeratus est: qui tamen snm—
ma nobilitate hominem, cognatione, sodalitate, colle-
gio, summa etiarn eloquentia, L. Philippum, in con-
sulatus petitione superavit. Eodem tempore C.Clau-

ἲ dius, etsi propter summam nobilitatem et singularem

potentiam magnus erat, tamen ctiam eloquentiae
quamdam mediocritatem afferebat. 467. Eiusdem sere
temporis suit eques Romanus C. Titius, qui meo iu-
dicio eo pervenisse videtur, quo potuit sere Latinus
orator sine Graecis litteris et sine multo usu perve-
nire. lluius orationes tantum argutiarum, tantum
exemplorum, tantum urbanitatis habent, ut paene
Attico stilo scriptae esse videantur. Easdem argutias
in tragoedias, satis ille quidem acute, sed parum
tragice transtulit. Quem studebat imitari L. Atra-
nius poeta, homo perargutuS, in sabulis quidem et-
iam, ut scitis, disertus. ⁴68. Fuit ctiam Q. ltuhrius
Varro, qui a senatu hostis cum C. Mario iudicatus
est, acer et vehemens accusator. ln eo genere sune
probabilis, doctus autem Graecis litteris, propinquus
noster. factus ad dicendum, M. Gratidius, M. Anto-
nii perfamiliaris. cuius praefectus quum esset in Ci-
liciu, est inter-sectus; qui accusavit C. Fimbriam. M.
Marii Gratidiani pater.

XLVI. ⁴69. Atque etiam apud socios et Latinos
oratores habiti sunt Q. Vettius Vettianus, e Marsis.
quem ipse cognovi, prudens vir et in dicendo brevis:

ἵ Q. ct D. Valerii Sorani, vicini et fantium-es mci, non

 

 

 

tam in dicendo admirabiles, quam docti et Graecis
litteris et Latinis: C. Rusticcllius Bononiensis. is qui-
dem et exercitatus ct natura volubilis, Omnium nutem
eloquentissimus extra hane urbem T.Betiu·iusllarrus
Asculunus, cuius sunt aliquot orationes Asculi hahi-

’11) ⁸

