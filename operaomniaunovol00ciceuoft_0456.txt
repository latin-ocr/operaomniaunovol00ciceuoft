632 37. M.

agatur, verum etiam providere. qnid futurum sit:

ostendam alio loco, «plantum salutis (priimunia inter— ¹

sit. ‹luos consult-s in republica Kalendis lan. esse. 15.
Quod si ita est. non tnm me officium debuit ad homi-
nis amici f‹›rtunns,1piam respublica consulem adcom—
iuuuem salutem defendendam vocare. lll. Nom quod

legem 11⁴· ambitu tuli. certe ita tuli. ut eam, quam mi· ,

himet ipsi iampridem tulerim (le civium periculis de-
fendendis, nou abrogarem. Etenim si largitionem fa-
ctam esse confiterer. idque recte factum esse defende-
rem. facerem improbe, etiamsi alius legem tulisset:
quum vero nihil commissum contra legem esse defen-
‹l:1m.quid est.quod meam defensionem latio legis im-
pediat? 6. Negat esse eiusdem severitatis, Catilinam.

exitium reipublicae intra moenia molientem, verbis ξ

et paene imperio Urbe expulisse. et nunc pro L. Mu-
rena dicere. Ego autem has partes lenitatis et miseri-
cordiae, quas me natura ipsa docuit, semper egi liben-

ter: illam vero gravitatis severitatisque personam non .
appetivi. sed ub republica mihi impositam sustinui, .,

'sicut liuius imperii dignitas, in summo periculo ci—

vium, postulabat. Quod si tum, quum respublica vim a
et severitatem desiderabat. vici naturam, et tam vebe- ³

mens fui, quam cogebar. non quam volebam: nunc,
quum omnes me caussae ad misericordiam atque ad

humanitatem vocent, quanto tandem studio debeo na— ¹

turae meae consuetudinique servire? Ac de officio de-
fensionis meae ac de ratione accusationis tuae fortasse
etiam alia in parte orationis dicendum nohis erit.

7. Sed me. iudices, non minus hominis sapientis-
simi atque ornatissimi, Ser. Sulpicii, conquestio,
quam Catonis accusatio commovebat: qui gravissime
et acerbissime ferre se dixit, me, familiaritatis neces-
situdinisque oblitum, caussam L. Murenae contra se
defendere. Huic ego, iudices, satisfacere cupio. vos-
que adhibere arbitros. Nam quum grave est, vere ac-
cusari in amicitia. tum, etiamsi falso accuseris, non
est negligendum. Ego, Ser. Sulpici, me in petitione
tua tibi omnia studia atque officia pro nostra necessi-
tudine et debuisse confiteor et praestitisse arbitror.
Nihil tibi consulatum petenti a me defuit, quod esset
aut ab amico aut a gratioso aut a consule postulan-
dum. Abiit illud tempus: mutata ratio est. Sic ex-
istimo, sic mihi persuadeo, me tibi contra honorem L.
Murenae, quantum tu a me postulare ausus sis, tan-
tum debuisse: contra salutem nihil debere. 8. Neque
enim, si tibi tum, quum peteres consulatum. affui, id-
circo nunc. quum Murenam ipsum petas. adiutor eo-
dem pacto esse debeo. Atque hoc non modo non lau-
dari, sed ne concedi quidem potest, ut, amicis nostris
accusantibus, non etiam alienissimos defendamus.

IV. Mihi autem cum Murena, iudices. et vetus
et magna amicitia est. quae in capitis dimicatione
a Ser. Sulpicio non idcirco obruetur, quod ab eo-
dem in honoris contentione superata est. Quae si

caussa non esset, tamen vel dignitas hominis vel ho- ,

noris eius, quem adeptus est, amplitudo summam
mihi superbiae crudelitatisque famam inussisset. si
hominis. et suis et populi Romani ornamentis amplis-
simi, caussam tanti periculi repudiassem. Neque
enim iam mihi licet, neque est integrum, ut meum la-
borem hominum periculis sublevandis non imper·
tiam. Nam quum praemia mihi tanta pro hac indu—
stria sint data, quanta antea nemini: labores, per quos
ea ceperis, quum adeptus sis, deponere, esset hominis
et astuti et ingrati. Quod si licet desinere, si te aucto-
re possum, si nulla inertiae. nulla superbiae turpitu-

T. CICERONIS

1 do, nulla inhumanitatis culpa suscipitur: epo vero li-

benter ‹tc-nino. 9. Sin autem fuga laboris desidiam. ro-
pudiutio supplicum superbiam. amicorum neglectio
improbitatem coarguit.- nimirum haec caussa ent eius-
modi. quam nec industrius nec misericors nec officio-
sus deserere possit. Atque huiusce rei coniecturam
de tuo ipsius studio, Servi. facillime ceperis. Nam st
tibi necesse putas, etiam adversariis amicorum tuo-
rum. de iure consulentibus, respondere, et si turpe
existimas, te advocato, illurn ipsum. quem contra ve-
neris, caussa cadere: noli tarn esse iniustus, ut, quum
tui fontes vel inimicis tuis pateant, nostros [rivulo-1]
etiam amicis putes clausos esse oportere. to. Etenim
si me tua familiaritas ab hac caussa removisset. et si
hoc idem Q. Hortensio, M. Crasso. clarissimis viris, si
item ceteris, a quibus intelligo tuam ffatiam magni

. aestimari. accidisset: in ea civitate consul designatus
1 defensorem non haberet. in qua nemini umquam infi-

mo maiores nostri patronum deesse voluerunt.
vero, iudices, ipse me existimarem nefarium, si arni-
co, crudelem, si misero, superbum, si consuli defuis-
sem. Quare. quod dandum est amicitiae, large dabitur
a me, ut tecum agam. Servi, non sec-us. ac si meus
esset frater, qui mihi est carissimus. isto in loco.
Quod tribuendum est officio. fidei, religioni. id ita
moderabor, ut meminerim, me contra amici studium
pro amici periculo dicere.

V. ll. Intelligo. iudices. tres totius accusationis
partes fuisse, et earum unam in reprehensione vitae.

Ego

= alteram in contentione dignitatis, tertiam in crimini-

bus ambitus esse versatam. Atque harum trium par-

ἶ tium prima illa, quae gravissima esse debebat, ita fuit

 

 

 

infirma et levis, ut illos lex magis quaedam accusato—
ria, quam vera maledicendi facultas de vita L. Mure·
nae dicere aliquid coegerit. Obiecta est enim Asia:
quae ab hoc non ad voluptatem et luxuriam expetita
est. sed in militari labore peragrata: qui si adolescens,
patre suo imperatore, non meruisset; aut hostem, aut
patris imperium timuisse, aut a parente repudiatus
videretur. An, quum sedere in equis triumphantium
praetextati potissimum filii soleant, huic donis milita-
ribus patris triumphum decorare fugiendum fuit, ut
rebus communiter gestis paene simul cum patre
triumpharet? ⁴2. Hic vero, iudices. et fuit in Asia, et
viro fortissimo. parenti suo, magno adiumento in pe-
riculis, solatio in laboribus, gratulationi in victoria
fuit. Et si habet Asia suspicionem luxuriae quam-
dam, uon Asiam numquam vidisse, sed in Asia conti—
nenter vixisse laudandum est. Quamobrem non Asiae
nomen obiiciendum Murenae fuit, ex qua laus fami-
liae, memoria generi, honos et gloria nomini eonstitu-
ta est: sed aliquod aut in Asia susceptum aut ex Asia
deportatum flagitium ac dedecus. Meruisse vero sti-
pendia in eo bello, quod tum populus Romanus non
modo maximum, sed etiam solum gerebat, virtutis;
patre imperatore libentissime meruisse. pietatis;
finem stipendiorum patris victoriam ac triumphum
fuisse, felicitatis fuit. Maledicte quidem idcirco nihil
in hisce rebus loci est, quod omnia laus occupavit.
Vl. ta. Saltatorem appellatL.Murenam Cato. Ma-
ledictum est, si vere obiicitur, vehementis aecusato-
ris: sin falso, maledici conviciatoris. Quare, quum
ista sis auctoritate, non debes, M. Cato, arripere male-
dictum ex trivio aut ex scurrarum aliquo convivio,
neque temere consulem populi Romani saltatorem vo-
care , sed circumspicere, quibus praeterea vitiis affe-
ctum esse necesse sit eum, cui vere istud obiici pos-

