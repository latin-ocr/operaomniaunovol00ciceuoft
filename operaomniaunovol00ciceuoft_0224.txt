(4.

Μ. TULLll

D

OPTIMO

C

Ε

lCEflONlS

GENERE

ORATORUM

LlBER.

NOTITIA LITTERARIA.

Cicero ronverxis ιι u r Graeco ιἰι Latinum termonem Aeschini: ιἰι Ctesiphontem ει Demosthenis pro Ctesiphonte oms
tionibus in nnectuee mn ceree nnn ‘mle munitm V. C. 702. qno Mirumst-mamm egit (cs ξ 10.)pmemisiehocprooemium. Quod
quo romilio fecerit. quum ipre deinceps dicit, tum Quintiliorum XII. Ιο.

Α Ro, Huc scriptione Cicero propo-itum babuit eorum re-
prehensiunen diluere, qui, quo ipse uteretur dicendi genere. id
nimiu redundans et Asiaticum utque vitiu-um ense dicerent.
Ostendit igitur plerosque urst-ire, quid nit Attice nlicere, opti-
mum autem esse genus dicendi Atticum. ut quod tenuia firmiter,
mediocria mediocriter, summa grauiter tractet,

1. ⁴. Oratorum genera esse dicuntur, tamquam
poetarum. Id secus est, nam alterum est multi-
plex. Poematis enim tragici, comici, epici, melici
etiam ac dithyrambici, [quod minus ⁸ est tractatum
a Latinis,] suum cuiusque est diversum a reliquis.
ltaque et in tragoedia comicum vitiosum est etin
comoedia turpe tragicum, et in ceteris suus est cui-
que sonus et quaedam intelligentibus nota vox. 2.
Oratorum autem si quis ita numerat plura genera,
ut alios grandes aut graves aut copiosos, alios tenues
aut subtiles aut breves, alios eis interiectos et tam-
quam medios putet, de hominibus dicit aliquid, de
re parum. In re enim, quod optimum sit, quaeritur,
in homine dicitur, quod est. Itaque licet dicere et
Ennium summum epicum poetam, si cui ita videtur,
et Pacuvium tragicum et Caecilium sortasse comi-
cum. 3. Oratorem genere non divido, perfectum
enim quaero. Unum est autem genus perfecti, a quo
qui absunt, non genere differunt, ut ab Attio Teren-
tius, sed in eodem non sunt pares. Optimus est enim
orator, qui dicendo animos audientium et docet et
delectat et permovet. Docere debitum est, delecta—
re honorarium, permovere necessarium. 4. Haec
ut alius melius, quam alius, concedendum est; verum
id fit non genere, sed gradu. Optimum quidem
unum est, et proximum, quod ei simillimum: ex quo
perspicuum est, quod optimo dissimillimum sit, id
esse deterrimum. 11. Nam quoniam eloquentia con-
stat ex verbis et sententiis, perficiendum est, ut pure
et emendate loquentes, quod est Latine, verborum
praeterea et propriorum et tralatorum elegantiam
persequamur: in propriis, ut aptissima eliga-

mus, in tralatis, ut similitudinem secuti verecun-
de utamur alienis. 5. Sententiarum autem totidem
genera sunt, quot diximus esse laudum. Sunt enim
docendi acutae, delectandi quasi argutae, commo-
vendi graves. Sed et verborum est structura quae-
dam, duas res efficiens, numerum et levitatem; et
sententiae suam compositionem habent, et ad pro-
bandam rem accommodatum ordinem. Sed earum
omnium rerum, ut aedificiorum, memoria est quasi
fundamentum, lumen actio. 6. Ea igitur omnia
in quo summa, erit perfectissimus oraton in quo
media, mediocris: in quo minima. deterrimus, et ap-
pellabuntur omnes oratores, ut pictores appellantur
etiam mali, nec generibus inter sese, sed facultati·
bus different. ltaque nemo est orator, qui se Demo-
stheni similem esse nolit3 at Menander Homeri no-
luit; genus enim erat aliud. Id non est in orato-
ribus; aut si est, ut alius gravitatem sequens subti-
litatem fugiat, contra alius acutiorem se quam orb
natiorem velit, etiamsi est in genere tolerabili, eer-
te non est in optimo, siquidem. quod omnes laudoe
babet, id est optimum.

111. 7. Haec dixi brevius equidem, quam res pe-
tebat; sed ad id, quod agimus, non fuit dicendum
pluribus; unum enim quum sit genus, id quale sit,
quaerimus. Est autem tale, quale-floruit Athenis;
ex quo Atticorum oratorum ipsa vis ignota est, nota
gloria. Nam alterum multi viderunt, vitiosi nihil
apud eOS. alterum pauci, laudabilia esse multa. Est
enim vitiosum in sententia, si quid absurdum aut
alienum aut non acutum aut subinsulsum est; in
verbis, si inquinatum, si abiectum, si non aptum, si
durum, si longe petitum. 8. Haec vitaverunt fere
omneS, qui aut Attici numerantur aut dicunt Attice.
Sed quatenus valuerunt, sani dumtaxat et sicci habe-
antur, sed ita, ut palaestrice spatiari in xysto iis li-
ceat, non ab Olympiis coronam petant. Qui, quum
careant omni vitio, non sunt contenti quasi bona

 

