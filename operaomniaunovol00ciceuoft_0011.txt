PROOEMIUM.

Detritis longo usu laminis stereotypis, quibus ante hos XXII annos
C. Tauchnitius priorem Tullianorum operum editionem meam insculpendam
curaverat, honestissimus eius filius, qui nunc officinae clarissimae praeest.
mihi significavit velle se hanc editionem novis auspiciis repetere mihique
potestatem facere primo aliorum et meis studiis nunc etiam magis restituendi
scriptoris, deinde fidei faciendae novis emendationibus, denique etiam suble-
vandae legentium memoriae.

Sic tria potissimum sunt nova huius editionis munera, primum emen-
dationis, alterum adnotationis et indicis tertium.

Ac primum quidem emendatio ita instituenda erat, ut edit-io, quo plurium
usui accommodaretur, nec operoso apparatu oneraretur, et quam maxime
parabilis efficeretur. Hanc ipsam ob caussam non ad codicum conferendorum
fidem licebat orationem refingere, sed ad eorum in primis editorum auctori-
tatem, collatorum codicum testimonio confirmatam, revocare, quorum exempla
nunc quum maxime in scholis usu veniunt. Erat autem hoc ante onmia
videndum, ut emendationis ratio, quantum fieri posset, ubique sui esset
similis et perpetua. Itaque quamquam singuli singulorum quorumdam librorum
emendatores in usum non posse non adhiberi videbantur, tamen praeter
cetero's consulendi erant, qui omnia Ciceronis opera edenda susceperant inde
ab Ernestio, a quo primo veluti sponsore editionis meae fides repetenda erat.
Iam quum in priore editione Ciceronis orationem cum Ernestii, Garatonii,
Beckii, Schutzii vetustissimorumque editorum exemplis contulissem, nunc id
faciendum putavi, ut, novissima quoque Orellii recensione ac, quoad suffi-
cerent, Klotzii et Madvigii, qui inceptum non absolverant. principiis uterer.
Nec potui, quin etiam de singulis libris optimos recentioris temporis auctores
in consilium vocarem, ut Lindemannum et Ellendtium de. Rhetoricis, de aliis

alios, suo quemque loco nominatos. Maior autem mihi suppetebat librorum

