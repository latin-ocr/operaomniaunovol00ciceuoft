IN VERREM

Mamertinae laudationis? in qua quam multa sint vul-
nera, quis est vestrum, iudices, quin intelligat‘.> Pri-
mum, in iudiciis, qui decem laudatores dare non
potest, honestius est ei nullum dare, quam illum
quasi legitimum numerum consuetudinis non explere.
Tot in Sicilia civitates sunt, quibus tu per triennium
praefuisti: arguunt ceterae: paucae et parvae, metu
repressae, silent: una laudat. Hoc quid est, nisi in-
telligere, quid habeat utilitatis vera laudatio, sed ta-
men ita provinciae praefuisse, ut hac utilitate neces-
sario sit carendum? 58. Deinde, id quod alio loco
ante dixi, quae est ista tandem laudatio, cuius lauda-
tionis legati principes et publice tibi navem aedifica-
tam et privatim se ipsos abs te spoliatos expilatosque
esse dixerunt? Postremo quid aliud isti faciunt, quum
te soli ex Sicilia laudant, nisi testimonio nobis sunt,
omnia te sibi esse largitum, quae tu de republica
nostra detraxeris? Quae colonia est in Italia tam bono
iure, quod tam immune municipium, quod per hosce
annos tam commoda vacatione sit usum omnium re-
rum, quam Mamertina civitas per triennium? Soli,
ex foedere quod debuerunt, non dederunt: soli isto
praetore omnium rerum immunes fuerunt: soli in
istius imperio ea conditione vitae suerunt, ut populo
Romano nihil darent, Verri nihil denegarent.

xxm. 59. Verum, ut ad classem, quo ex loco
sum degressus, revertar: accepisti a Mamertinis na-
vem contra leges; remisisti contra foedera. Ita in
una civitate bis improbus fuisti, quum et remisisti,
quod non oportebat, et accepisti, quod non licebat.
Exigere te oportuit navem, quae contra praedones,
non quae cum praeda navigaret; quae defenderet, ne
provincia spoliaretur, non quae spolia provinciae
portaret. Mamertini tibi et urbem, quo furta undi-
que deportares, et navem, qua exportares, praebue-
runt. Illud tibi oppidum receptaculum praedae fuit,
illi homines testes custodesque furtorum: illi tibi et
locum furtis et furtorum vehiculum comparaverunt.
Itaque ne tum quidem, quum classem avaritia ac ne-
quitia tua perdidisti, navem Mamertinis imperare au-
sus es: quo tempore iu tanta inopia navium tantaque
calamitate provinciae, etiarnsi precario essent rogan-
di, tamen ab his impetraretur. Reprimebat enim tibi
et imperandi vim et rogandi conatum praeclara illa,
non populo Romano reddita biremis, sed praetori do-
nata cybaea: ea suit merces imperii, auxilii, iuris,
consuetudinis, foederis.

60. Habetis unius civitatis firmum auxilium amis-
sum ac venditum pretio; cognoscite nunc novam
praedandi rationem, ab hoc primum excogitatam.
XXIV. Sumptum omnem in classem frumento, sti-
pendio ceterisque rebus suo quaeque navarcho civi-
tas semper dare solebat. Is neque, ut accusaretur a
nautis, committere audebat, et civibus suis rationem
referre debebat: in illo omni negotio non modo la-
bore, sed etiam periculo suo versabatur. Erat hoc, ut
dico, factitatum semper, nec solum iu Sicilia, sed in
omnibus provinciis: etiam in sociorum Latinorum
stipendio ac sumptu, tum quum illorum auxiliis uti
solebamus. Verres post imperium coristitutum pri-
mus imperavit, ut ea pecunia omnis a civitatibus sibi
adnumerat-etur, ut is pecuniam tractaret, quem ipse
praefecisset. 6⁴. Cui potest esse dubium, quam-
obrem et omnium consuetudinem veterem primus
immutaris, et tantam utilitatem per alios tractandae
pecuniae neglexeris, et tantam difficultatem cum cri-
mine, molestiam cum suspicione susceperis? Deinde

ACT. 11. LIB. V. CAP. 20—26.

 

 

 

335

alii quaestus instituuntur ex uno genere navali, vi-
dete quarn multi: accipere a civitatibus pecunias, ne
nautas darent: pretio certo missos facere nautas:
missorum omne stipendium lucrari; reliquis, quod
deberet, non dare. Haec omnia ex civitatum testimo—
niis cognoseite. Recita testimonia civitatum. resri—
ιιοκιᾼ εινιτΑτυιι. XXV. 62. Hunccine hominem!
hanccine impudentiam, iudices! hanccine audaciam!
civitatibus pro numero militum pecuniarum summas
describere, certum pretium sexcenos nummos nau-
tarum missioni constituere, quos qui dederat, com-
meatum totius aestatis abstulerat: iste, quod et nau-
tae nomine pro stipendio frumentoque acceperat, lu-
crabatur. Ita quaestus duplex unius missione fiebat.
Atque haec homo amentissimus in tanto praedonum
impetu tantoque periculo provinciae sic palam fa-
ciebat, ut et ipsi praedones scirent, et tota provincia
testis esset.

63. Quum propter istius hanc tautam avaritiam,
nomine classis esset in Sicilia, re quidem vera naves
inanes, quae praedam praetori, non quae praedoni-
bus metum afferrent: tamen, quum P. Caesetius et
P. Tadius decem navibus suis semiplenis navigarent,
navem quamdam piratarum praeda refertam non ce-
perunt, sed abduxerunt onere suo plane captam at-
que depressam. Erat ea navis plena iuventutis for-
mosissimae, plena argenti facti atque signati, multa
cum stragula veste. Haec una navis a classe nostra
non capta est, sed inventa ad Megaridem3 qui locus
est non longe a Syracusis. Quod ubi isti nuntiatum
est, tametsi in acta cum mulierculis iacebat ebrius,
erexit se tamen et statim quaestori legatoque suo cu-
stodes misit complureS, ut omnia sibi integra quam
primum exhiberentur. 64. Appellitur navis Syracu-
sas: exspectatur ab omnibus supplicium. Iste, quasi
praeda sibi advecta, non praedonibus captis, si qui
senes aut deformes erant. eos iu hostium numero du-
cit: qui aliquid formae, aetatis artiliciique habebant,
abducit omnes, nonnullos scribiS, filio cohortique dis-
tribuit: symphoniacos homines sex cuidam amico suo
Romam muneri misit: nox illa tota exinaniunda navi
consumitur. Archipiratam ipsum videt nemo, de quo
supplicium sumi oportuit: hodieque omnes sic ha-
bent, (quid eius sit, vos coniectura quoque assequi
debetis.) istum clam a piratis ob hunc archipiratam
pecuniam accepisse. XXVI. 65. Coniectura est. lu-
dex esse bonus nemo potest, qui suspicione certa
non movetur. Hominem nostis: consuetudinemque
omnium tenetis, qui ducem praedonum aut hostium
ceperit, quam libenter eum palam ante oculos omnium
esse patiatur. llominem in tanto conventu Syracusis
vidi neminem, iudices, qui archipiratam captum vi-
disse se diceret, quum omnes, ut mos est, ut solet
lieri, concurrerent, quaererent, videre cuperent. Quid
accidit, cur tanto opere iste homo occultaretur. ut
eum ne casu quidem quisquam aspicere posset? llo-
niines maritimi Syracusis, qui saepe istius ducis no-
men audissent, saepe timuissent, qutun eius cru-
ciatu atque supplicio pascere oculos animumque ex-
saturare vellent: potestas aspiciendi nemini facta
est. 66. Unus plures praedonum duces vivos cepit
P. Servilius, quam omues antea. Ecquando igitur
isto fructu quisquam caruit, ut videre piratam ca-
ptum non liceret? At contra, quacumque iter fecit,
hoc iucundissimum spectaculum omnibus victorum
captorumque hostium praebebat. ltaque ei concur-
sus undique tiebant, ut non modo ex his oppidis, qua

