ORATIO PRO P. SULLA. CAP.

privata tamen custodia, more maiorum, contineren-
tur: non occultavi, non continui domi, sed describi ab
omnibus statim librariis, dividi passim et pervulgari
atque edi populoRomano imperavi. Divisi toti Italiae,
emisi in omnes provincias: eius indicii, e quo salus
oblata esset omnibus, expertem esse neminem volui.
43. Itaque dico, locum in orbe terrarum esse nullum,
quoin loco populiRomani nomen sit, quin eodem pei·-
scriptum hoc indicium pervenerit. In quo ego tam
subito et exiguo et turbido tempore multa divinitus,
ita ut dixi, non mea sponte, providi: primum, ne qui
posset tantum aut de reipublicae aut de alicuius peri-
culo meminisse, quantum vellet: deinde, ne cui lice-

ret umquam reprehendere illud indicium, aut temere ’

creditum criminari: postremo, ne quid iam a me, ne
quid ex meis commentariis quaereretur, ne aut obli-
vio mea aut memoria videretur nimia, ne denique aut
negligentia turpis, aut diligentia crudelis putaretur.
44. Sed tamen abs te, Torquate, quaero, quum indica-

tus tuus inimicus esset, et esset eius rei frequens se- ;

natus et recens memoria testis, tibi, meo familiari et
contubernali, prius etiam edituri fuerint indicium
scribae mei, si voluisses, quam in codicem retulis-
sent: quum videres aliter fieri, cur tacuisti‘? passus
es‘? non mecum, aut cum familiari meo questus es?
aut, quoniam tam facile inveheris in amicos, iracun-
dius ac vehementius expostulasti? Tu, quum tua vox
numquam sit audita, quum, indicio lecto, descripto,
divulgato, quieveris, tacueris: repente tantam rem
enuntiare audeas‘? et in eum locum te deducas, ut an-
te, quam me commutati indicii coargueris, te summae
negligentiae, tuo iudicio, convictum esse fateare?
XVI. 45. Mihi cuiusquam salus tanti fuisset, ut
meam negligerem? per me ego veritatem patefactam

contaminarem aliquo mendacio‘.> quemquam denique γ

ego iuvarem, a quo et crudeles insidias in rempubli-
cam tactas, et in me potissimum consulem constitu-
tas putarem? Quod si iam essem oblitus severitatis et
constantiae meae, tamne amens eram, ut, quum litte-
rae posteritatis caussa repertae sint, quae subsidio ob-

livioni esse possent, ego recentem putarem memoriam ζ

cuncti senatus commentario meo posse superari? 46.
Fero ego te, Torquate, iamdudum, fero, et nonnum—
quam animum, incitatum ad ulciscendam orationem
tuam, revoco ipse et reflecto. Permitto aliquid iracun-
diae tuae, do adolescentiae, cedo amicitiae, tribuo pa-
renti. Sed, nisi tihi aliquem modum tute constitueris,
coges oblitum me nostrae amicitiae, habere rationem
meae dignitatis. Nemo umquam me tenuissima su-
spicione perstrinxit, quem non perculerim ac perfre-
gerim. Sed mihi hoc credas velim: non iis libentissi-
me soleo respondere, quos mihi videor facillime posse
superare. 47.Tu, quoniam minime ignoras consuetu-
dinem dicendi meam , noli hac nova lenitate abuti
mea: noli aculeos orationis meae, qui reconditi sunt.
excussos arbitrari: noli id putare omnino a mo esse
amissum, si quid est tibi remissum atque concessum.
Quum illae valent apud me excusationes iniuriae tuae,
iratus animus tuus, aetas, amicitia nostra: tum non-
dum statuo te virium satis habere, ut ego tecum lu—
curi et congredi debeam. Quod si esses usu atque ae-
tate robustior: essem idem , qui soleo, quum sum la-
cessitus: nunc tecum sic agam, tulisse ut potius iniu-
riam. quam retulisse gratiam videar. xvu. ⁴8. Ne—
que vero, quid mihi irascare, intelligere possum. Si,
quod eum defendo, quem tu accusas: cur tibi quoque
ipse non succenseo, qui accuses eum, quem ogo de-

 

 

{2 — 18. 447

fendo‘? Inimicum, inquis, accuso meum. Et amicum
ego defendo meum. Non debes tamen quemquam in
coniurationis quaestione defendere. Immo nemo rna-
gis eum, de quo nihil est umquam suspicatus, quam
is, qui de aliis multa cogitavit. Cur dixisti testimo-
nium in alios? Quia coactus. Cur damnati sunt? Quia
creditum est. Regnum est, dicere in quem velis, ac
defendere quem velis. Immo servitus est, non dicere
in quem velis, nec defendere quem velis. Ac, si con-
siderare coeperis, utrum magis milii hoc necesse fue-
rit facere, an istud tibi: intelliges, honestius te inimi-
citiarum modum statuere potuisse, quam me humani-
tatis. 49. At vero quum honos agebatur amplissimus
familiae vestrae, hoc est consulatus parentis tui, sa-
pientissimus vir familiarissimis suis non succensuit
pater tuus, quum Sullam et defenderent et laudarent.
intelligebat, hanc nobis a maioribus esse traditam di-
sciplinam, ut nullius amicitia ad propulsanda pericu-
la impediremur. Et erat huic iudicio longe dissimilis
illa contentio: tum, afflicto P. Sulla, consulatus vobis
pariebatur, sicuti partus est: honoris erat certamen:
ereptum repetere vos clamitabatis, ut, victi in camp0,
in foro vinceretis. Tum qui contra vos pro huius sa·
lute pugnabant, amicissimi vestri, quibus non irasce-
bamini, consulatum vobis eripiebant, honori vestro
repugnabant, ettamen id inviolata vestra amicitia, in-
tegro officio, veteri exemplo, atque instituto optimi
cuiusque faciebant. XV111.50. Ego vero quibus orna-
mentis adversor tuis‘? aut cui dignitati vestrae repu-
gno? Quid est, quod iam ab hoc expetas? Honor ad pa-
trem, insignia honoris ad te delata suut. Tu ornatus
exuviis huius, venis ad eum lacerandum, quem inter-
emisti: ego iacentem et spoliatum defendo et prote-
go. Atque hictu et reprehendis me, quia defendam,
et irasceris. Ego autern non modo tibi non irascor, sed
ne reprehendo quidem factum tuum. Te enim existi·-
mo tibi statuisse, quid faciendum putares, et satis
idoneum officii iudicem posuisse. 5¹. At accusat C.
Cornelii filius, idemque valere debet, ac si pater indi-
caret. Ο patrem Cornelium sapientem! qui, quod
praemii solet esse in indicio, reliquerit: quod turpitu-
dinis in confessione, id per accusationem filii susce-
perit. Sed quid est tandem, quod indicat per istum
puerum Cornelius? Si est caussa mihi ignota, cum
Hortensio communicata , respondeat Hortensius. Sin
tu ais illum comitatum Autronii et Catilinae, quum in
campo, consularibus comitiis, quae a me habita sunt,
caedem facere voluerunt: Autronium tum in campo
vidimus: et quid dixi, vidisse nos‘? Ego vidi. Vos
enim tum, iudices, nihil laborabatis neque suspicaba-
mini: ego, tectus praesidio firmo amicorum, Catilinae
tum et Autronii copias et conatum repressi. 52. Num
quis est igitur, qui tum dicat in campum aspirasse
Sullam? Atqui si tum se cum Catilina societate scele-
ris coniunxerat, cur ab eo discedebat? cur cum Autro—
nio non erat? cur in pari caussa non paria signa repe-
riuntur criminis? Sed quoniam Cornelius ipso etiam
nunc de indicando dubitat, ut dicitis, informat adhuc
adumbratum indicium lilii: quid tamdem de illa nocto
dicit, quum inter falcarios ad M. Laecam, nocte ea,
quae consecuta est posterum diem Nonarum Novemb.
me consule, Catilinae denuntiatione convenit? quae
nox omnium temporum coniurationis acerrima fuit et-
que acerbissima. Tum Catilinae dics exeundi, tum
ceteris manendi conditio, tum descriptio totam per Ur-
bem cacdis atque incendiorum constituta est: tunc
tuus pater, Corneli, id quod tandem aliquando conti-

