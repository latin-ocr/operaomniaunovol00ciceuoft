PARTITIONESORATORIAE. CAP.35—4o. ⁴99

publicum lex, senatusconsultum, foedus; privatum
tabulae, pactum, conventum, stipulatio. Quae autem
scripta non sunt, ea aut consuetudine aut conventis
hominum et quasi consensu obtinentur. Atque etiam
hoc in primis, ut nostros mores legesque tueamur,
quodammodo naturali iure praescriptum est. 431 . Et
qnoniam breviter aperti sunt fontes quasi quidam
aequitatis, meditata nobis ad hoc caussarum genus
esse debebunt ea, quae dicenda erunt in orationibus
de natura, (le legibus, de more maiorum, de propul-
sanda iniuria, de ulciscenda, de omni parte iuris. Si
imprudenter aut necessitate aut casu quippiam sece-
rit‚ quod non concederetur iis, qui sua sponte et vo-
luntate fecissent, ad eius facti deprecationem igno-
scendi petenda venia est, quae sumetur ex plerisque
locis aequitatis Expositum est, ut potui brevissime,
de omni controversiarum genere: nisi praeterea tu
quid requiris.

XXXVIII. ⁴32. C. F. Illud equidem, quod iam
unum restare video, quale sit, quum disceptatio ver-
satur in scriptis. C. P. Recte intelligis3 eo enim ex-
posito munus promissi omne confecero. Sunt igitur
ambigui duobus adversariis praecepta communia.
Uterque enim hanc significationem, qua utetur ipse,
dignam scriptoris prudentia esse defendet3 uterque
id, quod adversarius ex ambigue scripto intelligen-
dum esse dicet, aut absurdum aut inutile aut iniquum
aut turpe esse defendet aut etiam discrepare cum
ceteris scriptis vel aliorum vel maxime, si poterit,
eiusdem3 quamque defendet ipse, eam rem et sen-
tentiam quemvis prudentem et iustum hominem, si in—
tegrum daretur, scripturum fuisse, sed planius; ⁴33.
eamque sententiam, quam significari posse dicet, ni-
hil babere aut captionis aut vitii, contrariam autem
si probarit, fore, ut multa vitia, stulta, iniqua, con-
traria consequantur. Quum autem aliud scriptor sen-
sisse videtur [et] aliud scripsisse, qui scripto nitetur,
eum, re exposita, recitatione uti oportebit, deinde
instare adversario , iterare, renovare, interrogare,
num aut scriptum neget aut contra factum infitietur.
⁴34. Post iudicem ad vim scripti vocet. Hac confir-
matione usus amplificet rem lege laudanda auda-
ciamque confutet eius, qui, quum palam contra fece—
rit idque fateatur, adsit tamen factumque defendat.
Deinde infirmet defensionem, quum adversarius aliud
voluisse, aliud sensisse scriptorem, aliud scripsisse
dicat, non esse ferendum, a quoquam potins latoris
sensum, quam a lege explicari. Cur ita scripserit,
si ita non senserit? Cur, quum ea, quae plane scripta
sint, neglexerit, quae nusquam scripta sint, proferat?
Cur prudentissimos in scribendo viros summae stul-
titiae putet esse damnandos? Quid impedierit scri-
ptorem, quo minus exciperet illud, quod adversarius,
tamquam si exceptum esset, ita dicit se secutum?
⁴35. Utetur exemplis iis, quibus idem scriptor, aut,
si id non poterit, quibus alii, quod excipiendum puta-
rint, exceperint. Quaerenda etiam ratio est, si qua

poterit inveniri, quare non sit exceptum: ant iniqua
lex aut· inutilis futura dicetur, aut alia caussa ob—
temperandi, alia abrogandi, dissentire adversarii vo-
cem atque legis. Deinde amplificandi caussa de con-
servandis legibus, de periculo rerum publicarum at-
que privatarum quum aliis locis, tumin perorando
maxime graviter erit vehementerque dicendum.
XXXIX. 436. Ille autem, qui se sententia legis vo-
luntateque defendet, in consilio atque in mente scri-
ptoris, non in verbis ac litteris vim legis positam esse
defendet, quodque nihil exceperit in lege, laudabit,
ne diverticula peccatis darentur, atque ut ex facto
cuiusque iudex legis mentem interpretaretur. Deinde
erit utendum exemplis, in quibus omnis aequitas per-
turbetur, si verbis legum ac non sententiis pareatur.
437. Deinde genus eiusmodi calliditatis et calumniae
retralietur in odium iudicis cuin quadam invidiosa
querela. Et si incidet imprudentiae caussa, quae
non ad delictum, sed ad casnm necessitatemve per-
tineat, quod genus paullo ante attigimus, erit iisdem
aequitatis sententiis contra acerbitatem verborum
deprecandum. Sin scripta inter se dissentient, tan-
ta series artis est, et sic inter se sunt pleraque con—
nexa et apta, ut, quae paullo ante praecepta dedimus
ambigui, quaeque proxime sententiae et scripti, ea-
dem ad hoc genus caussae tertium transferantur.
438. Nam quibus locis in ambiguo defendimus eam
significationem, quae nos adiuvat, eisdem in contra-
riis legibus nostra lex defendenda est. Deinde est
efficiendum, ut alterius scripti sententiam, alterius
verba defendamus. Ita, quae modo de scriptosenten-
tiaqne praecepta sunt, eadem huc onmia transfe—
remus.

XL. ⁴39. Expositae sunt tibi omnes oratoriae par-
titiones, quae quidem e media illa nostra Academia
effloruerunt, neque sine ea aut inveniri aut intel-
ligi aut tractari possunt. Nam et partiri ipsum et
delinire et ambigui partitiones dividere et argumen-
torum locos nosse et argumentationem ipsam con-
cludere et videre, quae sumenda in argumentando
sint, quidque exiis, quae sumpta sunt, efficiatur, et
vera a salsis, verisimilia ab incredibilibus diiudicare
et distinguere, et aut male sumpta aut male conclusa
reprehendere, et eadem vel anguste disserere, ut dia·
lectici qui appellantur, vel, ut oratorem decet, late
exprimere, illius exercitationis et subtiliter dispu-
tandi, et copiose dicendi artis est. ¹⁴40. De bonis
vero rebus et malis, aequis, iniqui-⁴, utilibus, inuti-
libus, honestis, turpibus, quam potest habere orator,
sine illis maximarum rerum artibus, facultatem aut
copiam? Quare haec tibi sint, nii Cicero, quae expo-
sui, quasi indicia fontium illorum3 ad quos si nobis
eisdem ducibus aliisve perveneris, tum et haee ipsa
melius et multo maiora alia cognosces. C. F. Ego
vero nc magno quidem studio, mi pater3 multisque
ex tuis praeclarissimis muneribus nullum maius ex-
specto.

*m-Qqng.. μ

