DE FINIBUS BONORUM ET

niam autem id est vel summum bonorum vel ulti—
mum vel extremum, quod Graeci τέλος nominant,
quod ipsum nullam ad aliam rem, ad id autem res
referuntur omnes: fatendum est, summum esse bo-
num, iucunde vivere.

XIII. Id qui in una virtute ponunt, et splendore
nominis capti , quid natura postulet, non intelligunt:
errore maximo, si Epicurum audire voluerint, libe-
rabuntur. Istae enim vestrae eximiae pulchraeque
virtutes nisi voluptatem efficerent, quis eas aut lau-
dabiles aut expetendas arbitraretur? Ut enim medi-
corum scientiam non ipsius artis, sed bonae valetu-
dinis caussa probamus; et gubernatoris ars, quia
bene navigandi rationem habet, utilitate, non arte
laudatur: sic sapientia, quae ars vivendi putanda
est, non expeteretur, si nihil efficeret3 nunc expeti—
tur, quod est tamquam artifex conquirendae et com—
parandae voluptatis. 43. Quam autem dicam volu-
ptatem, iam videtis, ne invidia verbi labefactetur
oratio mea. Nam quum ignoratione rerum bonarum
et malarum maxime hominum vita vexetur , ob eum-
que errorem et voluptatibus maximis saepe priven-
tur et gravissimis animi doloribus torqueantur: sa-
pientia est adhibenda, quae et terroribus cupiditati-
busque detractis, et omnium falsarum opinionum te-
meritate dempta, certissimam se nobis ducem prae-

MALORUM LIB.1. CAP. 14-16.

 

 

beat ad voluptatem. Sapientia enim estuna, quae mae-
stitiam pellat ex animis, quae nos exhorrescere metu
non sinat: qua praeceptrice in tranquillitate vivi po—
test, omnium cupiditatum ardorerestincto. Cupidita—
tes enim suntinsatiabiles: quae non modo singulos ho—
mines, sed universas familias evertunt, totam etiam
labefactant saepe rempublicam. 44. Ex cupiditatibus
odia, dissidia, discordiae, seditiones,bella nascuntur.
Nec hae sese foris solum iactant, nec tantum in alios
caeco impetu incurrunt, sed intus etiam in animis in—
clusae inter se dissident atque discordant: ex quo vi—
tam amarissimam necesse esteffici: utsapienssolum,
amputata circumcisaque inanitate omni et errore, na-
turae finibus contentus, sine aegritudine possitetsine
metu vivere. 45. Quae est enim aututiliorautad bene
vivendum aptior partitio, quam illa, qua estususEpi-
curus‘? qui unum genus posuit earum cupiditatum,
quae essent et naturales et necessariae: alterum, quae
naturales essent. nec tamen necessariae: tertium,

 

quae nec naturales, nec necessariae. Quarum ea ratio
est, ut necessariae nec opera multa nec impensa ex-
pleantur. 46. Ne naturales quidem multa desiderant,
propterea quod ipsa natura divitias, quibus contenta
sit, et parabiles et terminatas habet. Inanium autem
cupiditatum nec modus ullus nec finis inveniri po-
test. XIV. Quod si vitam omnem perturbari vide-
mus errore et inscientia: sapientiamque esse solam,
quae nos a libidinum impetu et a formidinum terrore
vindicet, et ipsius fortunae modice ferre doceat inin—
rias, et omnes monstret vias, quae ad quietem et
tranquillitatem ferant: quid est, cur dubitemus dice-
re, et sapientiam propter voluptatem expetendam,
et insipientiam propter molestias esse fugiendam?
47. Eademque ratione ne temperantiam quidem pro-
pter se expetendam esse dicemus, sed quia pacem
animis afferat, et eos quasi concordia quadam placet
ac leniat. Temperantia est enim , quac in rebus aut
expetendis aut fugiendis, rationem ut sequamur, mo- ,
net. Nec enim satis est iudicare, quid faciendum 1
non faciendumve sit: sed stare etiam oportet in eo,

 

quod sit iudicatum. Plerique autem, quod tenere

10ιί Ι

atque servare id , quod statuerunt, non possunt, victi
et debilitati, obiecta specie voluptatis, tradunt se li—
bidinibus constringendos, nec, quid eventurum sit,
provident, oh eamque caussam propter voluptatem
et parvam et non necessariam, et quae vel aliter pa-
raretur, et qua etiam carere possent sine dolore, tum
in morbos graves, tum in damna, tum in dedecora
incurrunt: saepe etiam legum iudiciorumque poenis
obligantur. 48. Qui autem ita frui volunt voluptati-
buS, ut nulli propter eas dolores consequantur: et
qui suum iudicium retinent, ne voluptate victi fa-
ciant id, quod sentiunt non esse faciendum: hi volu-
ptatem maximam adipiscuntur, praetermittenda vo-
luptate. Iidem etiam dolorem saepe perpetiuntur.
ne, si id non faciant, incidant in maiorem. Ex quo
intelligitur, nec intemperantiam propter se fugien-
dam esse: temperantiamque expetendam, non quia
voluptates fugiat, sed quia maiores consequatur.
XV. 49. Eadem fortitudinis ratio reperietur. Nam
neque laborum perfunctio, neque perpessio dolorum,
per se ipsa allicit: nec patientia, uec assiduitas„
nec vigiliae, nec ea ipsa, quae laudatur, industria,
ne fortitudo quidem: sed ista sequimur, ut sine cura
metuque vivamus, animumque et corpuS, quantum
efficere possimus, molestia liberemus. Ut enim mor-
tis metu omnis quietae vitae status perturbatur: et
ut, succumbere doloribus eosque humili animo im—
becilloque ferre miserum est, ob eamque debilita-
tem animi multi parentes, multi amicos, nonnulli
patriam, plerique autem se ipsos penitus perdide-
runt: sic robustus animus et excelsus omni est liber
cura et angore, quum et mortem contemnit, qua qui
affecti sunt. in eadem caussa sunt, qua antequam na-
ti: et ad dolores ita paratus est, ut meminerit, niaxi-
mos morte finiri, parvos multa habere intervalla re-
quietis, mediocrium nos esse dominos: ut, si tolera-
biles sint, feramus: sin minus, aequo animo e vita,
quum ea non placeat, tamquam e theatro, exeamus.
Quibus rebus intelligitur, nec timiditatem ignaviam·
que vituperari, nec fortitudinem patientiamque lau·
dari suo nomine: sed illas reiici, quia dolorem pa-
riant; has optari, quia voluptatem. XVI. 50. lusti-
tia restat, ut de omni virtute sit dietum: sed similia
fere dici possunt. Ut enim sapientiam, temperan-
tiam, fortitudinem, copulatas esse docui cum volu-
ptate, ut ab ea nullo modo nec divelli, nec distrahi
possint: sic de iustitia iudicandum est: quae non mo-
do numquam nocet cuiquam , sed contra semper alli-
cit* quum vi sua atque natura, quod tranquillet
animos: tum spe. niliilearum rerumtlefuturum,quas
natura non depravata desideret. Et quemadmodum
temeritas et libido et ignavia semper animum excru-
ciant et semper sollicitant turbulentaeque sunt: sic
iniustitia cuius in mente consedit, lioc ipso, quod
adest, turbulenta non potest non ‘ fieri: si vero
molita quippiam est, quamvis occulte fecerit, num-
quam tamen id confidet fore semper oecultum. l'le-
rumque improborum facta primo suspicio insequi-
tur; deindo sermo atque fama3 tum accusator, tum
iudex: multi etiam. ut te consule, ipsi se indicave-
runt. 5⁴. Quod si qui satis sibi eontra hominum eon-
scientium septi esse et muniti videntur, deorum ta-
men horrent. easque ipsas sollicitudines. quibus eo—
rnm animi noctes atquo dies exeduntur, a diis im-
mortalibus supplicii caussa importari putant. Quae
autem tanta ex improbis factis ad minuendas vitae
molestias accessio lieri potest. quanta ad augendas,

¹26

